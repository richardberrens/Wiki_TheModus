# **TheModus Objecten Configurator**
Objecten zijn in veel verschillende complexiteiten beschikbaar. Enkele objecten zijn voorzien van weinig parameters, die meteen weergeven waar ze voor dienen. Daarmee zijn deze ook eenvoudig om te bedienen.
Andere objecten zijn echter zeer complex. Ze bevatten veel parameters, waarbij niet altijd duidelijk is waarvoor ze dienen. 

TheModus biedt daarvoor de Objecten Configurator. Deze ondersteunt de modelleur bij het invullen van parameters en toont meteen resultaat van een wijziging van een parameter, zonder dat dit invloed heeft op het
model. 
Daarnaast kan de Objecten Configurator extra connectoren toevoegen aan objecten. 

Enkele voordelen van de Objecten Configurator zijn:
- Voor complexe objecten kan Cadac de lijst parameters beperken zodat de modelleur alleen de belangrijkste parameters hoeft te bedienen. Bij een keuze van dit soort complexe objecten uit de bibliotheek wordt de configurator altijd automatisch opgestart. Deze objecten zijn herkenbaar aan: ![Configuratie.png))](https://download.cadac.com/themodus/manual/themodus_prof_button_configure_16x16.png) (Object configureren) in de afbeelding van het object. 
- De modelleur ziet meteen resultaat bij een wijziging van een parameter;
- De modelleur heeft extra ondersteuning bij de parameters;
- Wijzigen van objecten gaat veel eenvoudiger, met minder klikhandelingen, wat de modelleur veel tijd bespaart;
- Connectoren kunnen direct worden toegevoegd aan objecten, als er connectoren ontbreken;
- De Objecten Configurator werkt op alle Revit families.
_De Objecten Configurator is geschikt voor alle disciplines in het bouwproces van ontwerp tot en met beheer._
