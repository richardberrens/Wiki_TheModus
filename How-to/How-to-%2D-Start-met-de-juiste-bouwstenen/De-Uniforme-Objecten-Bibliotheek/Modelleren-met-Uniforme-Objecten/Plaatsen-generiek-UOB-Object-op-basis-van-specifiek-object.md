# **Een gedetailleerd generiek object plaatsen in het BIM-model op basis van specifieke features**
U kunt een object specificeren alvorens dit te plaatsen in het BIM-model. In enkele gevallen is het specificeren redelijk complex, en wordt graag vergelijkbare informatie van een bestaand product gebruikt. We spreken hier van een gedetailleerd Generiek Object. 

Een Generiek Object bestaat uit data welke een redelijke representatie geeft aan het te plaatsen object. Deze representatie kan betrekking hebben op zowel vorm als functie. De mate van detail hangt volledig af van de wens van de modelleur. Dit is onder andere afhankelijk van de fase van het project, de fase van het object of de mate waarin informatie bekend is. Echter zijn er vele andere factoren die mede bepalen welke informatie op enig moment relevant is, en welke niet.

Het generieke object geeft in dit geval een zo nauwkeurig mogelijke representatie van een product. Vaak ontbreekt alleen nog de artikeldata van het product, maar zijn vorm en functie helemaal opgegeven. Dit product kan gebruikt worden voor analyse, voorbereidingen en calculatie.

**Werkwijze:**
- Klik 'Cadac Revit' > 'Uniforme Objecten' > **[ ![image1.png))](https://download.cadac.com/themodus/manual/themodus_nl_knop_uob_toevoegen_16x16.png)  Toevoegen ]**;
_Het zoekscherm wordt geopend._
- Gebruik de zoekfuncties om het gewenste product te zoeken;
- Klik bij het gewenste product op **[ ![image1.png))](https://download.cadac.com/themodus/manual/uob_nl_knop_wijzigen_28x16.png)  Specificeer ]**
_Een scherm opent met daarin alle features, welke zijn verdeeld in "Product identificatie" alsmede "ETIM Kenmerken".
Bij de Productvelden zijn alle velden beschikbaar die iets zeggen over het product, zoals fabrikant of artikelnummer. Als er sprake is van een Generiek Object, worden deze velden doorgaans niet gebruikt. 
De ETIM Kenmerken zijn verdeeld in diverse groepen. Klik op de groep om de gewenste features te tonen. Pas één of meer features aan naar wens. Alle features die relevant zijn voor het BIM-project moeten zijn aangevinkt. Voor alle niet aangevinkte features worden default waarden ingevuld, zodat het object netjes getekend kan worden._
- Selecteer 'Generiek object' bij 'Overnemen als';
- De-markeer alle velden onder Productidentificatie;
- Klik boven op **[ Overnemen ]**
_Het generieke product wordt geladen in het BIM-model;_
_Het scherm met de typenaam van het product verschijnt._
- Pas, indien gewenst, de typenaam aan en klik **[ OK ]**
_Het generieke object is nu geladen in het BIM-model. Dit object blijft aan de kruisdraad hangen, en kan daarmee meteen geplaatst worden._

**Opmerking**
Voor de betekenis van alle features en het invullen hiervan is extra ondersteuning beschikbaar. Klik
op **[ UOB MC-viewer ]** en **[ Edit data mode ]** om een maatschets aan te roepen van de ETIM klasse. Deze maatschets toont duidelijk waar iedere feature voor dient.
Pas de gewenste waarden aan en klik **[ Overnemen ]** om terug te keren naar de feature lijst.
