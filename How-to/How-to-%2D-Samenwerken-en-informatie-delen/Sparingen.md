# **Sparingen**
Voor ieder bouwwerk geldt dat het coördineren van objecten die in contact met elkaar komen leidt tot een complex proces. Een bijzondere vorm in deze is het sparingen proces. Een proces waarbij veel disciplines zijn betrokken, die allen een ander belang hebben in dit proces. Uiteindelijk is het doel dat een object zoals een leiding vlekkeloos door een ander object gaat, zoals een wand of vloer. Hoe het ene object door een ander object gaat is afhankelijk van veel factoren, zoals constructieve sterkte, geluidwering, brandveiligheid etc. Voor al deze factoren zijn er disciplines die uitspraken doen om ervoor te zorgen dat uiteindelijk een verantwoorde sparing kan worden gemaakt.

Het proces is voor feitelijk ieder project hetzelfde. Echter de mate waarin besluiten worden genomen verschilt. Dit verschil is onder andere weer afhankelijk van de grootte van het project en het soort bedrijven die bij het ontwerp en uitvoering van het project betrokken zijn. In hoofdlijnen bestaat het proces uit:
- Opsporen waar objecten elkaar raken. Dit noemen we de 'aanvragen';
- Vastleggen van de aanvragen;
- Coördineren van alle aanvragen tussen de juiste disciplines;
- Verwerken van de specificaties bij de aanvragen;
- Op basis van de specificaties de sparingen verwerken;
- Controleren en onderhouden van de verwerkte sparingen, rekening houdend met eventuele wijzigingen.

Dit proces moet door iemand geïnitieerd en gecoördineerd worden. Bij BIM processen is er doorgaans een BIM manager die deze zaken initieert. Tevens is er een BIM coördinator die de inhoudelijke zaken tot zich neemt. 

Deze rollen kunnen door aparte adviseurs uitgevoerd worden, maar worden vaak ingevuld door iemand uit de uitvoerende organisatie. Vaak zien we dat de project manager ook de BIM manager is, en een werkvoorbereider een BIM coördinator is. Doch bij de grote werken worden deze rollen ook door andere personen ingevuld. Aangezien dit proces veelal betrekking heeft op leidingwerk worden de rollen vaak ingevuld door werknemers van een installatietechnisch aannemer. 

De BIM coördinator noemen we in het sparingen proces ook wel de 'Aanvrager'. Deze heeft behoefte aan een opening waar zijn objecten door heen kunnen. 

Voor iedere aanvraag gelden specifieke eigenschappen. Eigenschappen waarover meestal meerdere disciplines besluiten moeten nemen. We adviseren daarom dan ook om gedurende de BIM ontwikkelingen periodiek een BIM coördinatie vergadering te beleggen. Dit is een typische activiteit voor de BIM coördinator. Dit gebeurt onder leiding van de BIM manager. Bij dit overleg moeten uiteraard alle disciplines aanwezig zijn. Gedurende dit overleg worden alle aanvragen behandeld en
beoordeelt. Dit kan live in het 3D model, waarbij alle noodzakelijke informatie direct beschikbaar is. Alle specificaties van de aanvragen kunnen dan meteen in het model worden besproken en verwerkt.

'TheModus Sparingen' ondersteund volledig in dit proces. 'TheModus Sparingen' biedt functionaliteit voor het opsporen waar objecten elkaar raken, voor het delen van de informatie, voor het verwerken van alle specificaties en uiteindelijk het verwerken van de feitelijke sparingen in het BIM model.

'TheModus Sparingen' kan direct in ieder Revit model toegepast worden. Hiervoor zijn geen beperkingen. Wel zijn er voorbereidingen nodig om het proces te organiseren. 

De volgende paragrafen gaan dieper in op het voorbereiden van het proces en het beheren van de aanvragen.