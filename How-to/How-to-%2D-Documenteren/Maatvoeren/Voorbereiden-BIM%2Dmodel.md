
# **Voorbereiden BIM-model**
'TheModus Dimension' tekent maatlijnen conform de Autodesk Revit methode. Er wordt daarbij gebruik gemaakt van 'Dimensions'. Ter voorbereiding adviseren we de BIM modellen, of nog beter de project templates, te voorzien van 'Linear Dimension Types', waarbij een 'Type' voorzien is van een 'Continuous' 'Dimension String Type' en een 'Type' voorzien is van een 'Ordinate' 'Dimension String Type'. Deze instellingen kunt u vinden onder de knoppenbalk 'Annotate' en dan klikken op 'Dimension'.

Indien u gebruik gaat maken van ordinaat maatvoering, dan wordt deze altijd voorzien vanaf een nulpunt. TheModus heeft hiervoor componenten direct beschikbaar. Open het TheModus zoekscherm met het zoekcriterium nulpunt". U vindt hier enkele componenten.

De maatlijnen worden gerefereerd aan 'Reference Planes'. Deze werkvlakken zijn beschikbaar in de 'Revit Families', en worden door de content bouwer gemaakt. Deze werkvlakken moeten voorzien zijn van een
naam, en mogen **niet** van het type "Not a reference" zijn.

Net zoals 'TheModus Documentation' maakt ook 'TheModus Dimension' gebruik van de project parameter 'Sub-Discipline'. Deze parameter is van het type 'Text' en moet zijn toegevoegd aan de categorie 'Views'. Deze parameter wordt gebruikt om alle views in de verschillende lijsten te structureren.