# **Eigenschappen bewerken in het eigenschappenpaneel**
Iedere kast, voeding, subrail, groep of buslijn heeft eigenschappen. 

'TheModus E-schema' heeft een apart paneel voor de weergave van deze eigenschappen. We noemen deze het eigenschappenpaneel.

Als een kast, voeding, subrail, groep of buslijn wordt geselecteerd in het verkennerpaneel, worden de eigenschappen hiervan getoond in het eigenschappenpaneel. 

Het eigenschappenpaneel bestaat uit 2 onderdelen. 
Aan de bovenzijde de iconen. Deze zijn voor voedingen, subrails en groepen. Door te dubbel klikken kunnen iconen worden vervangen. Deze iconen zijn Autodesk Revit families en worden gedownload uit de 'TheModus Bibliotheek'. De volgende paragraaf legt meer uit over het bewerken van de iconen.
Aan de onderzijde staat de tabel met de eigenschappen. In de eigenschappenlijst worden de eigenschappen die door de gebruiker kunnen worden gewijzigd in zwart weergegeven. Dit zijn over het algemeen de eigenschappen die niet uit het model zijn geïmporteerd. Uitzondering is de kabellengte, die wel uit het model wordt ingelezen, maar die daarna nog wel is aan te passen. De geïmporteerde eigenschappen die niet mogen worden gewijzigd zijn grijs en alleen-lezen. 

Met de knop **[ Kopieer ]** kan de inhoud van de voeding, subrail of groep worden gekopieerd naar het klembord. Deze inhoud kan vervolgens op andere voedingen/subrails/groepen worden toegepast via de opties **[ Inhoud vervangen door klembord ]** en **[ Inhoud aangevinkte groepen vervangen ]**. Hierbij wordt de gebruiker gevraagd welke eigenschappen en/of families moeten worden vervangen door die van de voeding, subrail of groep van het klembord.