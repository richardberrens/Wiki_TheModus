# **Iconen bewerken in het iconenpaneel van het eigenschappenpaneel**
Gedurende de samenstelling van het schema is het belangrijk om het overzicht te behouden. 

'TheModus E-schema' heeft daarom een apart paneel waar het totaaloverzicht wordt weergegeven van het geselecteerde onderdeel in het verkennerpaneel. Dit overzicht wordt opgebouwd uit iconen. Het paneel heet het iconenpaneel.

Afhankelijk van de selectie in het verkenner paneel wijzigt de weergave van het eigenschappenpaneel:
Selectie:
- Kastknooppunt; getoond worden de voedingen van de kast.
- Voeding; getoond worden de afgaande groepen en subrails.
- Subrail; getoond worden de afgaande groepen.
- Groep; wordt niets getoond.

Onder de iconen staan knoppen die de omschrijving van de bewuste voeding, subrail of groep weergeven. Als op deze knop wordt geklikt dan wordt dit de geselecteerde voeding/subrail/groep. Deze wordt dan weergegeven in het eigenschappenpaneel (onder). In het iconenpaneel zelf worden nu de afgaande subrails en groepen weergegeven, indien van toepassing. 
Het iconenpaneel kan dus gebruikt worden om enerzijds de iconen in te richten, maar anderzijds ook als verkenner.

Zowel in het eigenschappenpaneel als in het iconenpaneel kunnen de iconen direct worden vervangen door andere iconen. Iconen worden gedownload uit de 'TheModus Bibliotheek'.