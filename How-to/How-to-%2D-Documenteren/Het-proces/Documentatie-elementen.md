# **Objecten voor de variant 'Documentatie van de elementen'**
Het proces **Documentatie van de elementen** wordt automatisch gekozen als u één van onderstaande typen selecteert:
- **Revit Elements**
'Revit Elements' wordt gebruikt voor het documenteren van Revit families. Dit proces maakt het mogelijk om documentatie te maken van geplaatste Revit families. U selecteert één of meerdere categorieën, families en/of familietypen. 
Er wordt documentatie gegenereerd voor ieder geselecteerd element. De weergaven worden altijd berekend ten opzichte van het element. Een vooraanzicht is dan ook altijd een vooraanzicht van het element, en niet beredeneerd vanuit het project. Dit type wordt het meest toegepast bij het genereren van documentatie voor specifieke maatwerkproducten, die vooral uniek zijn. Denk bijvoorbeeld aan kozijnstaten voor utiliteitsprojecten of specifieke objecten.
- **Revit Assemblies**
'Revit Assemblies' functioneert in feite hetzelfde als 'Revit Elements', echter met de voordelen van de samenstelling. Alleen de samenstelling inclusief al zijn elementen, wordt gedocumenteerd, en niet alle geplaatste samenstellingen. De weergaven worden altijd berekend ten opzichte van de 'Revit Assembly'. Een Revit Assembly heeft een eigen assenstelsel waarmee u zelf controle kunt uitoefenen op de weergaven. Wilt u losse elementen documenteren, doch echter alleen per type, dan biedt de 'Revit Assembly' een goede oplossing. 'Revit Assemblies' worden het meest toegepast bij het generen van documentatie van repeterende maatwerkproducten. Denk bijvoorbeeld aan keukenkasten, maatwerk meubilair, prefab beton samenstellingen (incl. wapening en instortvoorzieningen).
- **Revit Group**
'Revit Groups' worden gebruikt als u documentatie wilt genereren van een collectie van Revit objecten. Iedere geplaatste groep wordt gedocumenteerd, ook al is de groep hetzelfde. De weergaven worden altijd berekend ten opzichte van de collectie van elementen, doch gezien vanuit het project. Een vooraanzicht van een 'Revit Group' is dan niet noodzakelijk een vooraanzicht van het element, maar is beredeneerd vanuit het project. De werkstroom 'Revit Group' wordt gebruikt bij het generen van documentatie van fragmenten uit het gebouw. 
- **TheModus Group**
'TheModus Group' is een optimalisatie ten opzichte van bovenstaande type 'Revit Group'. Ten eerste is het mogelijk om de groepen automatisch te genereren, op basis van kenmerken van de objecten. Ten tweede bepaalt u zelf de oriëntatie, op basis van een beschikbaar element in de groep. Zo kunnen groepen worden gedocumenteerd, met altijd dezelfde projectie uitgangspunten. Daarnaast kan in één handeling gekozen worden dat bij het generen van documentatie voor een groep:
  - De hele groep wordt gedocumenteerd; Alleen de hele groep met al zijn elementen wordt gedocumenteerd. Dit kan bijvoorbeeld een prefab set voor riolering zijn.
  - Alleen de detail items worden gedocumenteerd. In een prefab set van riolering zou dit betekenen dat alle elementen in de set afzonderlijk wordt gedocumenteerd;
  - Alleen de hoofd items worden gedocumenteerd. Een kozijn bestaat uit meerdere delen zoals kozijn, stelkozijn, vensterbank, onderdorpel, extra timmerwerk. Het kozijn is in dit voorbeeld het hoofditem en bepaald de afmetingen van de 'View'.
  - De hele groep met de detail items wordt gedocumenteerd. In het voorbeeld van het kozijn wordt niet alleen de hele samenstelling gedocumenteerd via het kozijn, maar ook worden alle sub-bestanddelen gedocumenteerd.