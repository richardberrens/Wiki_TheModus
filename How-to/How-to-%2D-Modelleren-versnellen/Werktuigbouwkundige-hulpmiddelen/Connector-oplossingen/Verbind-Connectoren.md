# **Verbind Connectoren**

Autodesk Revit heeft een krachtige oplossing voor het modelleren van leidingsystemen. In deze oplossingen worden buizen en fittingen aan elkaar verbonden via connectoren. Echter door aanpassingen kan het soms voorkomen dat de verbindingen tussen de objecten worden verbroken. De modelleur ziet dit niet, echter geeft Revit dan waarschuwingen over het systeem. Het opnieuw verbinden van deze objecten gaat vaak moeizaam.

Met 'Verbind Connectoren' wordt dit een stuk eenvoudiger. Deze kan de objecten weer opnieuw aan elkaar verbinden, mits de objecten zeer kort bij elkaar liggen.

Dit artikel helpt u bij het verbinden van de connectoren van 2 objecten.

**Werkwijze:**
- Selecteer de te verbinden objecten;
- Ga naar de knoppenbalk **[ Modify ]** (mits deze nog niet actief is);
- Klik op **[ Connector oplossingen ]** in het paneel **[ Cadac Revit Bewerk ]** en vervolgens **[ Verbind connectoren ]** 
- Klik in de buurt van de connector van de verbinding;

*De connectoren van de objecten worden opnieuw verbonden.*

**Opmerking**
Deze functie controleert onder meer op diameter, systeem, de richting van de connectoren en of de objecten in één lijn liggen.

De marge is instelbaar. Zie artikel 'Applicatie instellen'